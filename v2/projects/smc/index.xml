<?xml version="1.0" encoding="utf-8"?>
<?xml-stylesheet type="text/xsl" href="../../xsl/site/projects.xsl"?>
<html xmlns="http://www.w3.org/1999/xhtml" xml:lang="cs" class="article">
<head>
<title>Svaz militantních cyklistů</title>
</head>
<body>
<h1 class="title">Svaz militantních cyklistů</h1>
<div class="perex">
<p>
Jedna z mnoha o.p.s. založená nad ránem v hospodě po deseti pivech. 
</p>
</div>
<div class="content">
<h3>Zakládající deklarace</h3>
<p>
Skupina občanů České Republiky se proti své vůli ocitla ve válce. Vyjet na kole, jakožto dopravním prostředku,
na velké části českého území znamená riskovat svůj život. Riskujeme svůj život pro své přesvědčení, že
námi používaný dopravní prostředek je tím nejlepším, který je možno pro osobní dopravu použít. Neznečišťuje
okolí zplodinami ani neobtěžuje hlukem, nezpůsobuje dopravní zácpy, nehyzdí ulice a v neposlední řadě
přispívá ke zdraví a dobré kondici svého uživatele. Proto si myslíme, že by to měl být společensky
nejpodporovanější druh osobní přepravy.
</p>
<p>
Při uplatňování tohoto přesvědčení se nedostáváme do rozporu
pouze s jinými řadovými občany této republiky, ale i se členy ozbrojených složek státní moci, kteří často
neváhají prosazovat zákonem daná pravidla i přesto, že jejich realizace v konkrétním případě jde proti
zdravému rozumu a často také ohrožuje na životě (vykázání z jednosměrky či chodníku na čtyřproudou
silnici). Zastáváme názor, že společenská a lidská pravidla neplatí pro jednotlivce, který je jimi ohrožen
na zdraví nebo na životě a že tento má právo bránit se jim prostředky mimo jakékoli mantinely. Proto
SMC VEŘEJNĚ DEKLARUJE PRO SVÉ ČLENY NEPLATNOST SILNIČNÍHO ZÁKONA I JINÝCH ZÁKONŮ A PRAVIDEL,
včetně pravidla státního monopolu na
fyzické násilí, jejichž uplatnění by člena ohrožovalo na zdraví a životě, nebo mu znemožňovalo prosadit
své přesvědčení mezi ostatními občany (rozbít někomu držku).
</p>
<p>
Tato výjimka platí pouze pro záležitosti
spojené s použitím kola jako dopravního prostředku a nesmí být použita proti chodcům, kteří aktivně neruší cyklistický provoz.
Touto militantní cestou jsme se rozhodli vydat, protože
nám nejde o vznešené ideály či abstrakní cíle, ale o každodenní problémy, které nemají obecnou podstatu, ale
jsou spíše podružné a tudíž se musí řešit hlavně rychle a efektivně. Tento výjimečný stav bude zrušen poté,
co členská základna usoudí, že ovzduší ve společnosti i její zákony dostatečně reflektují význam a přínosy
cyklistické dopravy.
</p>

<h2>Žádost o členství</h2>
<p>
Ačkoli si tato iniciativa ze začátku nedělala nároky na rozšiřování členské základny mimo několik zasvěcených,
začíná být o členství spontánní zájem. Do doby zprovoznění nějakého automatizovaného formuláře zasílejte požadavky
o členství na kontakt uvedený v patičce se jménem a případně přezdívkou.
</p>

<h2>Zakládající členové</h2>
<ul>
<li>František Řezáč (calavera)</li>
<li>Adam Wolf (Čanku)</li>
</ul>

<h2>Řádní členové</h2>
<ul>
<li>Ivana Říhová</li>
<li>Tomáš Mráz (Ziik)</li>
<li>Adam Uzelac (Uzi)</li>
<li>Pavla Beranová</li>
<li>Mirek Beneš</li>
</ul>

</div>

<dl>
	<dt>Last update</dt><dd>201001160000</dd>
</dl>

</body>
</html>