<?xml version="1.0" encoding="utf-8"?>
<?xml-stylesheet type="text/xsl" href="../../../../../xsl/site/blog.xsl"?>
<html xmlns="http://www.w3.org/1999/xhtml" xml:lang="cs" class="article">
<head>
<title>Lyon, Annecy, Vienne</title>
</head>
<body><h1 class="title">Lyon, Annecy, Vienne</h1>
<div class="titleImage"><img src="thumbnails/DSCF0067.jpg" alt="Title image" /></div>
<div class="perex">
<p>Zpáteční letenku Praha - Lyon je možné sehnat v Lufthanse za docela pěkných 3500 - 4000 Kč, pokud je koupena v dostatečném předstihu. Je to zvláštní koupit letenku do neobvyklé destinace za takovou cenu, zvlášť pokud se nejedná o nízkonákladovou společnost.</p>
</div>
<div class="content">
<h3>Středa - Lyon</h3>
<p>Důvod jsem pochopil, když letištní autobus zatočil na ranwayi ke stojánce vrtulového de Havillandu Dash 8, na kterém bylo napsáno Augsburg Airways. Franchising už dorazil i mezi letecké společnosti.</p>
<p>Ačkoli jsem letěl s vrtulovým dopravním letadlem poprvé, z neznámých, a asi ne úplně racionálních důvodů, jsem se cítil daleko líp. Asi mi to víc připomínalo Blaník z aeroklubu Staňkov, na který už jsem zvyklý:-). Při mezipřistání v Mnichově jsme přestoupili do de Havilland CRJ, kde si člověk naopak připadá hodně VIP.</p>
<p>Město už máme prochozené z minula a proto jsme zbytek dne strávili pouze nákupy. Lyon je městem proslaveným jídlem a hedvábím. Zatímco gurmánům se tu peněženka pěkně provětrá, nakupovat oblečení se tu našincům naopak vyplatí. Doporučuju obchody Jules. Mají tu oblečení na naše poměry luxusní za ceny na naše poměry slabě podprůměrné. Je zajímavé, že česká zaostalost už se neprojevuje tím, že v zahraničí je pro nás draho, ale naopak.</p>
<p>Den skončil v Maison de la Danse na moderním baletu Complexions. Začátek neměl moc šťávu, hlavně kvůli kvalitě reprodukované vážné hudby, ale po přestávce přišly kratší tématické výstupy s alternativnější muzikou a stálo to za to. Tanečníci měli pouze spodní prádlo a bylo mezi nimi i několik černochů, takže jsem si opravdu odnesl solidní complexion. O jejich schopnostech svědčí výstup, kdy se jeden z nich zvednul z rozštěpu pouze stažením nohou. Obrázek to byl tak neuvěřitelný, že celé divadlo zahučelo.</p>
<h3>Čtvrtek - Annecy</h3>
<p>Výlet do Annecy. Města, kde by chtěl žít každý, jak by řekl můj spolubydlící. Město mezi Grenoblem a Ženevou v podhůří Alp na břehu stejnojmeného jezera s křišťálově čistou vodou. V létě je možné se opalovat na písečné pláži, zimu pak strávit na lyžařských svazích za městem obklopeným horami o výšce přes 1500 metrů. Město kandiduje na pořádání olympijských her v roce 2018 a osobně doufám, že uspěje. Město samotné je tak krásné, že až se bude natáčet druhý díl filmu V Bruggách, bude se jmenovat V Annecy. Projít všechny uličky, nábřeží a podloubí trvá celý den.</p>
<p>Jediné, čeho se vyvarujte, je návštěva Chateau d'Annecy s muzeem (velmi) moderního umění, rybaření, stavařiny a krásného umění a to v rámci jedné prohlídky. Naprostou nesmyslnost podtrhuje začleněním akvarijní výstavy mrtvých raků a živých kaprů. Trvá to dvě hodiny a na konci nemáte ponětí, co to vlastně bylo.</p>
<h3>Pátek - Vienne</h3>
<p>Výlet do Vienne, města s velmi výrazným Římským původem. Nachází se na břehu Rhony v Lyonské kotlině, takže nemá tak malebné okolí, navíc je v něm poměrně hustý motoristický ruch, ale stojí za vidění. Na historických stavbách je vidět, že jsou opravdu staré - v románském a gotickém slohu. Stojí tu také jeden ze dvou římských chrámů v celé Francii, přeživší díky přestavbě na katolický kostel.</p>
<p>V turistickém centru dostanete zdarma malou mapu města s významnými památkami. Není ale potřeba, protože přes všechny vás provede perfektně připravená prohlídková trasa vyznačená železnými knoflíky zapuštěnými do dlažby každé tři metry, takže i já jsem se ztratil za celý den pouze dvakrát.</p>
<p>Doporučuji odpoutat se od této trasy před antickým divadlem a vyjít až nahoru k Belvédere de Pipet, odkud je krásný výhled na celé Vienne a pak jít uličkami dál na jih. Pokud budete hledat, jsou tam místa, kam noha turistova nevkročila a mně připomněly nejkrásnější řecké městečko na ostrově Hydra. Pouze místo bílo modré kombinace tu dominuje hrubý kámen a červené střechy.</p>
<h3>Sobota - Lyon</h3>
<p>Procházíme se po Lyonu. Když se Francouzi elegantně obléknou a vyrazí korzovat po některém z bulvárů vedoucích z náměstí Bellecour, je cítit tisíciletá historie. Rue de la Republique je plná tak, že Václavské náměstí ve špičce je vedle toho okresní zapadákov, ale nevšímáte si toho, protože směs vjemů vás dostává do transu. Francouzské brebentění, nenucená elegance vyzařující z každého detailu, směs ras a národností a jejich mixů, vše stlačené do šířky jedné ulice. Pak Vieux Lyon, palačinka s malinami, tarte de framboise a lavička ve vnitrobloku renesanční stavby. Nemuseli jsme ani ke katedrále Saint-Jean ani k bazilice Notre Dame de Fourviere. Francie je v každém Lyonském kousku.</p>
<h3>Neděle</h3>
<p>Jedu domů:-(.</p>
<hr />
<ul class="imgList">
<li> <a href="DSCF0016.jpg">Image</a> </li>
<li> <a href="DSCF0018.jpg">Image</a> </li>
<li> <a href="DSCF0021.jpg">Image</a> </li>
<li> <a href="DSCF0025.jpg">Image</a> </li>
<li> <a href="DSCF0030.jpg">Image</a> </li>
<li> <a href="DSCF0032.jpg">Image</a> </li>
<li> <a href="DSCF0039.jpg">Image</a> </li>
<li> <a href="DSCF0042.jpg">Image</a> </li>
<li> <a href="DSCF0047.jpg">Image</a> </li>
<li> <a href="DSCF0054.jpg">Image</a> </li>
<li> <a href="DSCF0067.jpg">Image</a> </li>
<li> <a href="DSCF0070.jpg">Image</a> </li>
<li> <a href="DSCF0073.jpg">Image</a> </li>
<li> <a href="DSCF0082.jpg">Image</a> </li>
<li> <a href="DSCF0083.jpg">Image</a> </li>
<li> <a href="DSCF0086.jpg">Image</a> </li>
<li> <a href="DSCF0088.jpg">Image</a> </li>
<li> <a href="DSCF0092.jpg">Image</a> </li>
<li> <a href="DSCF0094.jpg">Image</a> </li>
</ul>
</div>
<dl> <dt>Last update</dt><dd>201003230000</dd> </dl></body>
</html>