<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="cs">
<head>
<meta name="weblibController" content="CalaveraBlogItem" />
<title>Kongo: hluboké ticho</title>
</head>
<body>

<h1 class="weblibTitle">Kongo: hluboké ticho</h1>

<p class="weblibPerex">
Jeden z nejsilnějších filmů festivalu <a href="http://www.jedensvet.cz">Jeden svět</a>
o tom, jak si jedna američanka jela léčit komplex do Konga.
</p>

<div class="weblibContents weblibSerializeOnlyContent">
<p>
Řeč bude o filmu s originálním názvem "The Greatest Silence: Rape in the Congo".
Je to film, kterým letos začínal festival filmů o lidských právech "Jeden svět" a 
můj dojem z něj je trochu dvojjaký.
</p>
<p>
Těžko říct, co mě motivuje k napsání této minirecenze, ale nejspíš to budou
pochybnosti o motivaci režisérky k jeho natočení. Je to film mimořádně silný,
autentické záběry, rozhovory s oběťmi i pachateli(!) znásilnění, jehož rozsah
vzrostl do obludných rozměrů (statisíce případů) po začátku občanské války v Kongu.
Obraz "porouchané" společnosti, ve které vládní vojáci znásilňují ženy vlastní země a
vykořisťují vlastní obyvatelstvo. A při tom všem dokážou říci, že kdyby to někdo
udělal jejich rodině (matkám, sestrám), zabili by ho.
</p>
<p>
Zkrátka na začátku se vám zvedne žaludek a zvedlý zůstane. A právě proto, že situace
je tak otřesná, jsou nepochopitelné chvíle, kdy se s ní režisérka sama srovnává.
Byla totiž obětí znásilnění ve Washingtonu DC. Chápu, že po něčem takovém
má silnou motivaci točit filmy s touto tématikou, nechápu, proč se srovnává
se ženami v Kongu. Potřebuje-li o tom mluvit, tento film mi k tomu přijde
naprosto neadekvátní místo.
</p>
<p>
Po každém takovém vstupu člověk na chvíli procitne a uvědomí si, že film je
vlastně plný plačících žen, klacků zapíchaných v přirození mrtvých těl, ale
o původech se mnoho nemluví. O jednotkách Interhamwe, zodpovědných za genocidu
ve Rwandě, které se po válce uchýlili do Konga, padne pouze několik vět.
O důvodech, proč Konžští vojáci přebývají v džungli jako opice se nedozvíme
nic. O jakém lektvaru, jehož součástí je soulož, se mluví? Přitom užívání
tohoto "lektvaru vítězství" vypadá skoro jako oficiální doporučení armády.
</p>
<p>
Zkrátka nesmírně závažné téma, u kterého jsem si ale nebyl jistý, čeho
chtěla vlastně Lisa F. Jackson dosáhnout. Řešit situaci v Kongu nebo
se vyrovnat s vlastním znásilněním? Odhalit důvody krize společnosti
nebo vytvořit panoptikum hrůzy? Každopádně odejdete alespoň lehce otřeseni,
což se u dokumentů, které mají na něco upozornit, počítá.
</p>
</div>

</body>
</html>